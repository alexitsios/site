---
title: Φωνητική Πληκτρολόγηση σε Υπολογιστή και Κινητό
date: 2020-05-06 14:03:00 Z
permalink: fonitiki-pliktrologisi-se-ypologisti-kai-kinito
categories:
- Τεχνολογία
tags:
- φωνητική πληκτρολόγηση
layout: post
---

Ίσως να το έχετε καταλάβει κάποιοι,  αλλά οι περισσότεροι μάλλον όχι,  και αυτό είναι πως ότι γράφεται στο Studio Tech  γίνεται με φωνητική πληκτρολόγηση.  Ας δούμε Λοιπόν αναλυτικά βήμα προς βήμα την διαδικασία που μπορούμε να ακολουθήσουμε, ώστε να απαλλαγούμε από το φρικτό πληκτρολόγιο και να χρησιμοποιήσουμε νέες τεχνολογίες οι οποίες κάνουν τη ζωή μας πιο εύκολη,  αφού δεν χρειάζονται ιδιαίτερες δεξιότητες για να μάθει κάποιος φωνητική πληκτρολόγηση. 

![voice-typing.jpg](/uploads/voice-typing.jpg)

Σημείωση:  το γεγονός ότι η εκμάθηση  φωνητικής πληκτρολόγησης δεν είναι το ίδιο επίπονη με την εκμάθηση δακτυλογράφησης,  δεν σημαίνει ότι δεν χρειάζεται εκπαίδευση. Θα  αναλύσουμε όμως όλα αυτά σε αυτό το άρθρο.

Αν και για τα αγγλικά υπάρχουν πάρα πολλές επιλογές καθώς και προγράμματα φωνητικής πληκτρολόγησης,  στα ελληνικά το μονοπώλιο το έχει αποκλειστικά η Google,  οπότε τα εργαλεία που μπορούμε να χρησιμοποιήσουμε είναι περιορισμένα στην πλατφόρμα της.  Παρόλα αυτά αυτό δεν σημαίνει ότι θα έπρεπε να μας απελπίζει,  μιας και τα εργαλεία που μας παρέχει είναι δωρεάν και μας καλύπτουν στο μεγαλύτερο μέρος των εργασιών μας.

Σημαντική πληροφορία σε αυτό το σημείο:  για να μπορέσετε να πραγματοποιήσετε φωνητική πληκτρολόγηση πρέπει να έχετε Google Chrome εγκατεστημένο στον υπολογιστή σας.  η φωνητική πληκτρολόγηση δεν μπορεί να λειτουργήσει με κάποιον άλλον browser ή με κάποιο άλλο πρόγραμμα κειμενογράφηση όπως το Microsoft Word.

Για να γράψουμε λοιπόν ένα έγγραφο μέσα από το μικρόφωνο μας πρέπει να μπούμε στα Google docs  και να συνδεθούμε με τον κωδικό και  το gmail και τον κωδικό μας.  Αφού συνδεθούμε κάνουμε κλικ στο εικονίδιο με τον σταύρο κάτω δεξιά και θα δούμε πώς εμφανίζεται ένα νέο έγγραφο μέσα στο οποίο μπορούμε να πληκτρολογήσουμε. 

Πάω στην γραμμή εργασίας θα πάμε στην επιλογή εργαλεία Και θα κάνουμε κλικ στην επιλογή Φωνητική πληκτρολόγηση.  θα δούμε Πώς εμφανίζεται ένα μικρόφωνο στα αριστερά της οθόνης μας και ακριβώς λίγο πάνω από αυτό μπορούμε να επιλέξουμε την γλώσσα. Αν ο browser μας είναι στα ελληνικά τότε το πιο πιθανό  είναι πως έχει ήδη γίνει επιλογή για φωνητική πληκτρολόγηση στα ελληνικά. Σε  αντίθετη περίπτωση Απλώς κάνουμε κλικ στην συγκεκριμένη επιλογή Και βρίσκουμε προς τα κάτω την ελληνική γλώσσα ή την γλώσσα που μας ενδιαφέρει. 

Κάνοντας κλικ τώρα στο μικρόφωνο βλέπουμε Πώς γίνεται κόκκινο και ότι λέμε κοντά στο μικρόφωνο αρχίζει και το καταγράφει μέσα στο έγγραφο.  ένα σημαντικό πράγμα που πρέπει να προσέξουμε είναι πως πρέπει να μιλάμε με σταθερό τόνο, οι λέξεις  να είναι ξεκάθαρες και να μην μιλάμε πολύ γρήγορα.  Όπως θα παρατηρήσετε η ακρίβεια του συγκεκριμένου προγράμματος είναι αρκετά μεγάλη και ελάχιστες διορθώσεις πρέπει να κάνουμε μέσα στο κείμενο μας.  Όταν έχουμε γράψει το κείμενο που θέλουμε,  τότε απλά πατάμε πάλι το κόκκινο μικρόφωνο και η φωνητική πληκτρολόγηση απενεργοποιείται.

Ένα από τα βασικά προβλήματα της φωνητικής πληκτρολόγησης στα ελληνικά είναι πως δεν υποστηρίζει σημεία στίξης,  νέες παραγράφους και άλλες φωνητικές εντολές.  Με λίγα λόγια δεν μπορείτε να πείτε τη λέξη “τελεία”  και το λογισμικό να καταλάβει πως πρόκειται για το σημείο στίξης.  αυτό που έχω δει πως βολεύει εμένα είναι να κάνω φωνητική πληκτρολόγηση μέσω του μικροφώνου,  αλλά όταν χρειάζεται να βάλω κάποιο σημείο στίξης σε κάποιο σημείο,  τότε το κάνω με το πληκτρολόγιο εκείνη τη στιγμή.  με λίγα λόγια κάνω ένα είδους υβριδική φωνητική πληκτρολόγηση και βάζω τα σημεία στίξης εκείνη τη στιγμή όταν χρειάζονται η Πατάω το enter για να πάω στην επόμενη γραμμή.

Κάτι άλλο που θα έχετε ενδεχομένως παρατηρήσεις σε αυτό το άρθρο αλλά και σε αυτό του ιστολογίου  είναι πως κάποιες λέξεις τις βγάζει με το πρώτο γράμμα κεφαλαίο,  ενώ πολλές φορές Μετά από τελεία  ξεκινάει  με μικρό γράμμα.  αυτό ενδεχομένως να έχει να κάνει με τις παύσεις,  αλλά δεν έχω βρει κάποια λύση,  παρόλα αυτά πρόκειται για μικρή παραχώρηση Μιας και μπορούμε όταν ξανά διαβάζουμε το άρθρο μας να κάνουμε αυτές τις διορθώσεις.  εγώ για λόγους ταχύτητας από την άλλη συνήθως αφήνω το άρθρο όπως είναι :P 

Αφού γράψαμε Λοιπόν τώρα το έγγραφο μας μπορεί να θέλουμε να κάνουμε αλλαγές σε κάποιον κειμενογράφο των Windows ή κάποιας άλλης εφαρμογής.  Το μόνο που χρειάζεται να κάνουμε είναι να πάμε στην επιλογή αρχείο από την γραμμή εργασίας και να κάνουμε λήψη το αρχείο με την μορφή που το επιθυμούμε.  τονίζεται εδώ,  πώς το έγγραφο που έχετε γράψει στο Google docs παραμένει online μέχρι να το διαγράψετε. Καθώς  γράφετε οι αλλαγές αποθηκεύονται αυτόματα.

Δεν τελειώσαμε όμως, μιας και όσοι έχουμε Android έχουμε την δυνατότητα να εκμεταλλευτούμε αυτά τα εργαλεία και στο κινητό μας.  Για την ακρίβεια εδώ οι δυνατότητες είναι πολύ μεγαλύτερες μιας και μπορούμε να κάνουμε φωνητική πληκτρολόγηση σε όποια εφαρμογή επιθυμούμε.

Ας υποθέσουμε πως θέλουμε να στείλουμε ένα μήνυμα σε κάποιον.  εφόσον έχουμε πληκτρολόγιο της Google,  θα δούμε πως στα δεξιά υπάρχει ένα μικρόφωνο.  πατώντας το συγκεκριμένο μικρόφωνο μας δίνεται η δυνατότητα να κάνουμε φωνητική πληκτρολόγηση σε όλες τις λειτουργίες του κινητού μας.  αυτό είναι ιδιαίτερα χρήσιμο Όταν θέλουμε να γράψουμε περιεχόμενο για μηνύματα  ή ακόμη και να κάνουμε κειμενογράφηση με κάποια mobile εφαρμογή που διαθέτει το κινητό μας και έχουμε κατεβάσει. Εδώ οι δυνατότητες είναι πραγματικά απεριόριστες.  αρκετές είναι οι φορές πού καθώς περιμένω Ή περπατάω στο δρόμο,  Κάνω φωνητική πληκτρολόγηση μέσα από το κινητό μου,  έτσι με αυτό τον τρόπο εξοικονομώ χρόνο και γράφω σχεδόν με την ίδια ταχύτητα που θα έγραφα και στον υπολογιστή μου.

Στην κυριολεξία όσοι από εσάς μάθετε φωνητική πληκτρολόγηση θα σας λύσει τα χέρια!
